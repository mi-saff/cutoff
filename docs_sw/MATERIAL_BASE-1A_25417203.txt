
Kwani ni lazima wote tuongee sauti ya aina moja?
Kuna jambo limekuwa likinikosesha raha kila wakati ninaposikiliza vipindi vya redio au televisheni. Jambo hilo ni tabia ya baadhi ya watangazaji hasa wa vipindi vya burudani, kupenda kuiga sauti za watangazaji wengine maarufu.
Katika hali inayoshangaza utamsikia mtangazaji wa kipindi fulani analazimisha kubana pua au kuongea kwa haraka huku akichomekea maneno ya Kiingereza lengo lake likiwa ni kutaka afanane sauti na mtangazaji mwingine.
Imani yangu ni kuwa siyo lazima mtangazaji aige sauti ya mwenzake kama anataka kufanikiwa, lakini anaweza kuongea kwa sauti yake aliyozaliwa nayo na bado akapendwa na wasikilizaji au watazamaji wake.
Victoria. M Temeke Dar es Salaam 


