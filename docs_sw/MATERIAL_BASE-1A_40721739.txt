
Tusiwachukie makahaba kupita kiasi-2
Nawapenda makahaba kwa sababu ni wanajamii wenzetu, lakini nare ‘sitetei vitendo vya ukahaba’. Ni vyema pia tuweze kujua yale yanayowasibu mabinti zetu wanapojiingiza kwenye biashara hiyo isiyo rasmi na ya hatari kwa maisha yao na hata niseme wateja au washiriki wao.
Siyo makahaba wote wanaopatikana kwenye maeneo yenye baa tu, bali jamN jea niliyosema wiki iliyopita kuwa, bo la kushangaza zaidi hata kule Dodoma wamejaa. Kule hawaendi eneo la Bunge; bali mabinti hao wamehamia mji wa Dodoma hili halina kificho. Huko wanawalenga baadhi ya wabunge wasio waaminifu kwa ‘ndoa’ zao na utu wao. Pia, ni baadhi ya viongozi hao wa kitaifa wanaopigia kelele tabia ya ukahaba.
Wapo baadhi ya wafanyakazi maofisini wamekuwa na tabia ya kujihusisha kimap enzi na wafanyakazi wenzao au mabosi wao na hata kwa baadhi ya wateja wanaofika pale kwa madhumuni ya kazi. Inatia aibu kwa wasichana hao kwa kujirahisi hivyo ili wafanikiwe kikazi.
Huo nao ni ukahaba na wengine hata huwezi kuwadhania kabisa. Ni kina mama wenye mwonekano wa kuheshimika.
Hawa wanaotenda ‘ukahaba’ maofisini kwa uzoefu nilionao, nimewaona pia wanapoolewa wengine wao wamekuwa na utoro kwa waume zao. Hali hiyo inawadhalilisha waume zao waliodhani yakuwa kwa kuwaoa watatulia kumbe ni ‘sugu’ 
kichini chini. Wakora!
Yanayowasibu makubwa yanatisha Binti mmoja niliyebahatika kukutana naye asubuhi karibu na kituo cha polisi akiwa amemng’ang’ania bwana mmoja aliyempa lifti asubuhi hiyo kwenye gari, akiwa anampeleka polisi baada ya kukataa kushuka kwenye gari akidai alipwe fedha kwa madai ya kufanya naye mapenzi wakati siyo kweli.
Nilipomhoji alisema, “…usiku kucha sikufanikiwa kumpata mteja, hivyo mzee huyu aliponipa lifti nikalazimika kumgeuzia kibao kuwa amefanya mapenzi nami na hataki kunilipa.” Hii ni aibu na adha ya ukahaba sugu.
Yupo binti ambaye anasoma chuo tena anatoka mkoani, jioni huwa anakwenda kwenye baa zenye kibali cha ‘night club’
kufanya ukahaba ili apate fedha za kujikimu kimaisha. Mwingine anasema, anaye ‘sugar daddy’ ama ‘mzee wake kimapenzi’, ingawa anasoma chuoni; analazimika kujiuza mwili wake kutokana na ‘ukata’ wa mapato. Pia, anasema hajali kama ‘mzee’ huyo ana mke na watoto, anachojali yeye ni fedha ya mzee huyo ama. Analalamika ‘mkopo’ wa chuo hapati ila wanaopata ni watoto wa ‘vigogo’ serikalini. Ufisadi.
Inatisha, nilimkuta usiku wa manane maeneo ya Barabara ya Mandela; binti mdogo akitembea peke yake bila viatu na blausi iliyochanika; akisema ‘..ametupwa na mwanaume aliyekataa kufanya naye mapenzi bila ya kutumia ‘mpira’; alimtupa huko bila ya kumlipa chochote. Adha ya ukahaba. Huyu ana msimamo thabiti wa kuokoa maisha yake kwani alisema ‘..hapana bila kondomu’.
Yupo binti mwenye watoto pacha wa umri wa mwaka mmoja; naye kajiingiza kwenye ‘ukahaba’ baada ya kukataliwa na kijana aliyempa mimba na wazazi wake wasio na uwezo kifedha nao wamemfukuza nyumbani. Makahaba wengi hupata shida hasa wanapokuwa wagonjwa na kushindwa kufanya kazi yao.
Hali hii husababishwa haswa kutokana na kulegalega kwa uchumi kitaifa, elimu duni, maisha ya awali yasio bora kwa wananchi; na ufisadi uliokithiri wa viongozi wetu serikalini. Jamii kukosa mahitaji ya msingi.
Mashangingi Hili ni jina walilopewa baadhi ya wan awake waliokubuhu kwenye biashara hii ya ukahaba bila ya kujiweka wazi, baadhi yao wamepanga kwenye nyumba zenye muonekano wa heshima.
Wao hujitega kwa vijana wadogo na hata wenye wadhifa fulani maofisini au wafanyabiashara kwa lengo la kuishi nao majumbani kwao. Vijana hao hasa ‘wasanii’ wa muziki wakiitwa ‘Mario’ kama alivyowaimba hayati Franco Lwanzo Makiadi. Mashangingi hao hujisikia raha na sifa wanapotoka ‘outing’ jioni na vijana wadogo wakiwa watanashati.
Wapo pia mashangingi wanaoishi kwa biashara hiyo ya ukahaba miaka na miaka; bali wao hawaishi na mwanaume hata mmoja, ila wanawazungusha wanaume kadhaa bila kujuana na kila mmoja hupewa majukumu yake ya kumgharimia kifedha na asiyefanikisha anatupwa nje ya ulingo kisha anaachwa.
Uhalalisho wa ukahaba Zipo baadhi ya nchi zilizoendelea ambazo biashara hii ya ukahaba imehalalishwa kwa kuwa na ‘majumba’ maalumu ambayo wasichana hufugwa hapo. Wenye biashara hiyo wanasajiliwa, wanalipa kodi, wanawalipia ‘bima ya afya’ wasichana hao na wana mikataba nao rasmi. Majumba hayo yanaitwa ‘wore-houses’.
Rai yangu, mabinti acheni biashara hiyo ‘haramu na hatari’. Viongozi na Wizara husika ya wanawake, jibidisheni kuokoa vijana wetu badala ya kukimbilia kutoa ‘adhabu’ kali zisizo na tija stahiki. Tafakarini.


