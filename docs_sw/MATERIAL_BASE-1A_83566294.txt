
BANGAIZA >> Dunda nasi kila wikendi
Journey to Heaven' Album Launch Njoo uungane nasi bila malipo katika uzinduzi wa albamu ya kikundi God's Touch, Journey to Heaven, Aprili 3, 2016, kati ya saa nane adhuhuri na saa kumi na moja jioni, katika Chuo Kikuu cha Nairobi. Thursday Nite Live Featuring Liron Liron ni muimbaji na mwandishi wa nyimbo za soul na jazz huku akitambulika kwa uwezo wake wa kutumia rangi na maneno tofauti katika kazi zake zote. Kutana naye Aprili 7, 2016, saa mbili usiku katika Choices Pub and Restaurant, Industrial Area Music, Nairobi. Kiingilio ni bure.
Nite Live Featuring Sarabi Sarabi ilikuwa mojawapo ya vikundi vilivyoundwa na Haba na Haba Art Center na sasa wanafahamika kama VOCAL (Voices for Change All Over).
Ungana nao Aprili 14, 2016, saa mbili usiku katika Choices Pub and Restaurant, Industrial Area, Nairobi. Kiingilio ni bure.
Moonlight Festival Hii ni hafla mwafaka kwa watu wa umri wowote, na itaendelea kwa masaa kumi na mbili huku ikiwashirikisha madijei wa humu nchini mnamo Aprili 16, 2016, saa nane adhuhuri, Ngong Racecourse and Golf Park, Ngong Road, Nairobi.
Safari Sounds Live Band Ungana nasi kila Alhamisi katika Bobs Bar ili upate fursa ya kupata msisimko na bendi ya Safari Sounds Live Band. Kila Alhamisi, saa moja usiku, Bobs Bar, Mombasa. Band Night Friday Njoo ufurahie muziki wa moja kwa moja kutoka kwa bendi mbalimbali kila Ijumaa, saa moja usiku, Karen Blixen Coffee Gardens, Karen, Nairobi. Masika Afrika Band Tamambo Village Market inakuletea bendi ya kipekee ya Masika Afrika Band, ambapo utapata fursa ya kutumbuizwa kwa muziki wa Rhumba na Masika Afrika Band. Kila Jumamosi, saa mbili unusu usiku, Tamambo, Village Market, Gigiri, Nairobi. 
The Fitness Challenge Ungana nasi kwenye shoo ya the Fitness Challenge, No Challenge, No Change, April 2, 2016, kati ya saa mbili na saa nne unusu asubuhi, Nairobi Arboretum, Kilimani.


