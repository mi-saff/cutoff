
Makurutu 14,000 kuelimishwa kila mwaka
Na MWANGI MUIRURI
SERIKALI kuu imetangaza kuwa itakuwa ikitoa elimu kwa makurutu 14, 000 katika idara ya huduma kwa vijana (NYS) kila mwaka kuhusu kilimo cha viazi.
Hayo yalitangazwa jana na Katibu Maalum katika Wizara ya Ustawishaji kilimo Bi Ann Onyango alipozindua shughuli hiyo katika taasisi ya NYS iliyoko katika eneo la Ruaraka Kaunti ya Nairobi.
Shughuli hiyo itatekelezwa kupitia ushirikiano wa NYS na mamlaka ya ukuzaji na ustawishaji kilimo cha viazi hapa nchini (NPCK.) Bi Oyango alisema kuwa mradi huo utanufaisha maafisa wa nyanjani 1, 500 pia na makurutu 1, 200 kwa mwaka watakuwa wakipewa fursa ya kuchagua taaluma ya maafisa wa kilimo baada ya kufuzu.
Alisema kuwa hali hiyo itaipa Kenya nafasi kubwa ya kujitosheleza chakula kupitia teknolojia na maarifa ya kisasa kupitia maafisa hao.
Bi Onyango alisema kuwa manufaa ya mkataba huo wa maelewano ni kuwa idara ya NYS itakuwa na uwkuelimishwa kila mwaka ezo wa kujipa pesa kufuatia kilimo hicho.
“Idara ya NYS itakuwa muuzaji wa viaji na pia mbegu zake katika soko kwa minajiri ya kujipa pesa,” akasema.
Aidha, baada ya kuhitimu na kisha kujiunga na ujenzi wa taifa, makurutu wa NYS watakuwa wamejihami na maarifa ya kushiriki kilimo hicho katika jamii hivyo basi kuongezea mavuno ya kitaifa ya viazi.
Bi Onyango alizitaka taasisi zingine kama idara ya magereza, Vyuo vikuu na taasisi zingine za elimu ya juu kujiingiza katika mikataba ya aina hiyo ili kujipa pesa za ziada na kasha kupunguza mzigo wa ununuzi wa vyakula sokoni.
Mkurugenzi wa NPCK Bw Naftaly Kaguongo alisema kuwa viazi ndicho kilimo cha pili nchini ambacho manufaa yake hushuhudiwa moja kwa moja katika lishe ya jamii.
Alisema kuwa kwa sasa kilimo hicho kimevutia wakulima tatu milioni huku kikichangia jumla ya Sh 40 billioni kama mapato ya kitaifa.
“Aidha, kilimo cha viazi husaidia wakenya 800, 000 kujipa rizaka za ziada katika sekta za hoteli, utengenezaji mivinyo na juisi,” akasema. 


