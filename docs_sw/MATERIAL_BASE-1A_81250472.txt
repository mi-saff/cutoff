
DMF yatoa mafunzo kwa manesi wanaohudumia watoto njiti
Katika kuadhimisha mwaka mmoja tangu kuanzishwa kwake, Taasisi ya Doris Mollel (DMF) imefanya semina ya siku mbili kwa manesi wanaofanyakazi ya kuwahudumia watoto njiti, semina iliyofunguliwa na Mkuu wa Mkoa wa Dar es Salaam, Paul Makonda juzi Machi, 21 na kufungwa Machi, 22 na Waziri wa Afya, Ustawi wa Jamii, Jinsia, Wazee na Watoto, Mhe. Ummy Mwalimu.
Semina hiyo ambayo iliendeshwa na Shirika la Ujerumani, GIZ na Dkt. Augustine Massawe kutoka Hospitali ya Taifa ya Muhimbili ina malengo ya kuwajengea manesi uwezo wa kukabiliana na changamoto za kuwasaidia watoto njiti na kufundishwa mbinu mbalimbali ambazo zinaweza kutumika kumaliza uzazi wa watoto njiti.
Aidha katika mkutano huo ulihudhuriwa na baadhi ya Taasisi ikiwepo Vodacom Foundation, Bank M, Clouds Media Group, Amana Bank, NSSF, CBA, NHIF, Kilimanjaro Water, Mashirika ya UNICEF, MAMAYE,Ã‚ JHIPEGO, USAID, TICA, Ubalozi wa Vietnam, Hassan Maajar Trust. Elizabeth Glasier pediatric aid Foundation, FHI360, Plan International, ubalozi wa Japan.
Licha ya mafunzo hayo, taasisi hiyo ya DMF imekuwa ikisaidia shughuli mbalimbali katika sekta ya afya na elimu ambapo tangu ianzishwe imeshatumia Milioni 152 kwa kushirikiana na wadhamini wanaofanya nao kazi ambapo katika semina hiyo kwa wameshirikiana na Benki ya Amana na Taasisi ya GSM kutoa msaada wa mashine tano za Oxygen zilizo na thamani ya Milioni 10.3.
Kwa mujibu wa takwimu za Wizara ya Afya, Ustawi wa Jamii, Jinsia, Wazee na Watoto kwa mwaka 2014/2015 walizaliwa watoto 88,128 wakiwa njiti na wengine wakiwa na uzito uliochini ya kiwango na hivyo Taasisi ya DMT imepanga kuendelea kusaidia sekta ya Afya ambapo pia ili kufanikisha malengo hayo inawakaribisha wanaotaka kuwachangia kwa kutuma pesa kupitia M pesa kwa namba 244444 (Doris Mollel Foundation).


