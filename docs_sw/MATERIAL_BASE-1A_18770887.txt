
CCM Arusha yampongeza Magufuli

Imeandikwa na Prisca Libaga, Maelezo, Arusha

Imechapishwa: 28 Septemba 2016

CHAMA Cha Mapinduzi (CCM) Wilaya ya Arusha, kimempongeza Rais John Magufuli, kwa kazi anazozifanya tangu achaguliwe kushika wadhifa huo Oktoba mwaka jana. 

Kiongozi huyo ameonesha dhamira ya kweli ya kuwatumikia wananchi bila ubaguzi, upendeleo katika kuharakisha maendeleo ya taifa.
Tamko la Kamati ya Siasa ya Halmashauri Kuu ya CCM Wilaya, lililotolewa na Katibu Mwenezi wa CCM wa Wilaya ya Arusha, Jasper Kishumbua, limesema katika kipindi kifupi amerejesha heshima na nidhamu kwa watumishi na watendaji wa serikali.
Rais ameongezeka mapato ya serikali kutoka Sh milioni 900 kwa mwezi hadi trilioni 1.04 kwa mwezi, hayo ni mafanikio makubwa.
Kuhusu ahadi, Rais Magufuli ambaye pia ni Mwenyekiti wa CCM, ametekeleza ahadi alizozitoa wakati wa kampeni mfano ya kununulia ndege mbili na kuipatia fedha mahakama kuu.
Ilimpongeza Mkuu wa Mkoa wa Arusha, Mrisho Gambo na Mkuu wa wilaya ya Arusha, Fabiani Gabriel Daqarro, kwa kusimamia utekelezaji wa Ilani ya CCM kutokana na kuwa mstari wa mbele kutatua kero za wananchi jijini Arusha.


