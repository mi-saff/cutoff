
Kwanini mwanamichezo lazima kuwa msafi?
N aam wasomaji wa kona hii, leo ni siku ya pili tangu tuupokee mwaka mpya 2017, napenda kuwatakia heri ya mwaka mpya wasomaji wote. Leo nitaeleza kwanini ni lazima mwamichezo kuwa msafi kimwili.
Usafi wa mwili kwa mwanamichezo ni jambo ambalo ni la lazima kutokana na sababu za mbalimbali ikiwamo mwanamichezo binafsI, kiafya, kijamii na kiakili (kisaikolojia).
Mwanamichezo kujiweka msafi kimwili ni mojawapo ya mambo ya msingi katika kuzuia kupata maambukizi, magonjwa na harufu mbaya ya mwili. 
Tunajitambua kuhusu umuhimu wa usafi wa mwili pengine kutokana na mafunzo tunayopata tangu utotoni kupitia mashuleni ambako pia tumewahi kukutana na wanafunzi walionekana kuwa na matatizo ya usafi wa mwili.
Tunajitambua pia kuwa wasafi kama njia mojawapo ya kuvutia jinsia nyingine na kuepuka kutengwa au kukimbiwa na marafiki utakaokutana nao kutokana na harufu mbaya ya mwili. 
Vilevile kwa kufahamu kuwa kutokuwa msafi ni kuhatarisha afya yako ya mwili.
Hivyo basi kwa yule asiye tambua haya ipo haja ya kuelimishwa ili aweze kurudi katika kundi.
Mwanamichezo ni kioo cha jamii, wanajamii wengi wanapokutana na wanamichezo maarufu hutamani kumshika mkono na kumsalimia kwa karibu.
Kuwa msafi Vituo vya mazoezi na kambi za wanamichezo vinatakiwa kufanyiwa usafi kwa kutumia dawa za kuulia vimelea kwa kuwa wengi wanatumia maeneo haya.
" k u n a k u f a n y a kuwa na mwonekano mzuri hivyo k u n a k u f a n y a ujiamini na kuwa na mwamko kimchezo hata unaposhiriki michezo unakuwa na msisimko wa mafanikio.
Ikumbukwe vyombo vya habari vinatoa habari ikiwamo katika Tv, Radio na magazeti kuwa na mwonekano msafi ina ongeza thamani na heshima katika jamii.
Usafi wa mwili unawapa picha jamii namna tabia zako zilizo, jamii inapendelea zaidi watu wanaojipenda. Kuwa msafi kunaongeza utu wako.
Ukiacha yote hayo, kuwa msafi ni hatua muhimu kwa mwanadamu kuwa na afya njema. Mwanamichezo mchafu hukumbana na magonjwa ya mbalimbali ikiwamo fangasi wa ngoz katika miguu, nywele, kucha.
Vilevile huweza kupata maambukizi ya ngozi yaliyotokana na bacteria ikiwamo upele na majipu.
Mwili wa mwanamichezo mchafu uko katika hatari yakupata fangasi za sehemu za siri, maradhi ya kinywa na harufu mbaya ya mdomo na kuwashwa mwili.
Ukiwa mwanamichezo unapaswa kuhakikisha kuwa unaoga kila unapomaliza kucheza kwa maji safi na sabuni ikiwezekana angalau oga mara tatu kwa siku.
Hakikisha nguo zako za michezo, jezi na vifaa unavyotumia zinafuliwa au kuoshwa kwa sabuni zilizo na kiambatana kinachoweza kuangamiza vimelea vya maradhi. Kuwa na tabia ya kunawa mikono yako kwa sabuni kila mara kwani mikono inagusa maeneo mbalimbali hivyo kuwa chanzo cha maambukizi.


