
Waziri atetea maafisa wa afya kuhusu pombe hatari
Na WANJIRU MACHARIA
WAZIRI wa Afya, Bw James Macharia jana aliwaondolea lawama maafisa wake akisema kuwa aliwasilisha vileo kali 390 Kwa Maabara ya Serikali kwa uchunguzi miezi miwili iliyopita.
Akiomboleza vifo vya watu 84 walioaga baada ya kunywa pombe yenye sumu, Waziri Macharia alisema maafisa walifanya juhudi kusaka vileo haramu lakini kucheleweshwa kwa matokeo kuliadhiri juhudi zao.
Bw Macharia alisema watu waliopata matatizo baada ya kunywa pombe yenye sumu na kufikishwa kwenye hospitali mbalimbali walizidi uwezo wa vituo hivyo vya matibibabu hasa Hospitali Kuu ya Kitaifa ya Kenyatta, ambayo bado ilikuwa inawashughulikia manupombe hatari sura wa milipuko ya barabara ya Thika mnamo Jumapili.
Akiongea kwenye kongamano la kukadiria sheria ya matibabu eneo la Elementaita, Bw Macharia alisema wengi wa waliokunywa pombe hiyo haramu walipelekwa kwenye hospitali ya Kenyatta ilhali haikuwa imejitayarisha kushughulikia idadi hiyo kubwa.
“Kushughulikia zaidi ya wagonjwa 350 kwa mara moja ambao hawakutarajiwa si kazi rahisi hasa ikikumbukwa kwamba hospitali hiyo bado ilikuwa na waathiriwa wa mkasa wa Thika Road,” alisema waziri.
Alithibitisha kwamba watu 84 walikuwa wameaga baada ya kunywa pombe yenye sumu huku wengine 249 wakiwa wamelazwa katika hospitali tofauti Nairobi, Kitui, Makueni Embu, Kiambu and Murang’a. 


