SMZ kusaka masoko mapya ya utalii

Imeandikwa na Khatib Suleiman

Imechapishwa: 21 Oktoba 2016

SERIKALI ya Mapinduzi ya Zanzibar kupitia kwa Kamisheni ya Utalii imeweka malengo ya kupokea jumla ya watalii 500,000 ifikapo mwaka 2020 wakati huo huo ikitafuta masoko mapya ya utalii. 

Waziri wa Habari, Utangazaji, Utalii na Michezo Rashid Ali Juma alisema hayo wakati akizungumza na Habarileo hili kuhusu mipango ya Wizara ya kuimarisha sekta ya Utalii sambamba na kuitangaza katika masoko mapya.
Akifafanua alisema katika mwaka 2014 Zanzibar imefanikiwa kupokea jumla ya watalii 311,801 ambao hutembelea maeneo mbalimbali ikiwemo Mji Mkongwe wa Zanzibar.
Aliitaja mikakati hiyo inakwenda sambamba na kuitangaza sekta ya utalii nje ya nchi ikiwemo Zanzibar kushiriki katika maonesho mbalimbali ya kimataifa yanayofanyika nje ya nchi kwa ajili ya kujitangaza.
Juma alisema licha ya kuwepo kwa bajeti ndogo ya kushiriki maonesho ya kitalii, serikali inakusudia kuwatumia mawala pamoja na Ofisi za ubalozi zilizopo nje ya nchi kufanya kazi hiyo.


