
Umuhimu wa miiko katika jamii ya Kiafrika
HIMA kuu ya miiko na itikadi katika jamii za kiafrika, ilikuwa ni kuelekeza na kudhibiti tabia na mienendo ya watu. Mahusiano baina ya wakwe yalielekezwa na miiko na itikadi fulani.
Lengo kuu la miiko na itikadi hizo lilikuwa ni kudumisha heshima , mkabala mzuri miongoni mwa wakwe wa pande zote mbili na kuendeleza maadili mema.
Si nia yangu katika makala haya kujaribu kukurudisha nyuma katika enzi ya mawe ili kuendelea kushikilia miila na itikadi hasa zilizojirwa na wakati, la hasha. Badala yake, ninadhamiria kuonyesha jinsi fasihi ya Kiswahili ilivyojaa ukwasi ambao usingetoshea katika matopa na matopa ya vitabu vilivyoishughulikia fasihi simulizi kwa kina.
Aidha, licha ya ukengeushi ambao ni zao la utamaduni wa kigeni, jamii inaweza kuazima baadhi ya vipengele vya ukale huo kama njia moja ya kukabiliana na baadhi ya mizozo ambayo huikumba taasisi ya ndoa kila uchao.
Kwa mujibu wa Wakamba, ulikuwa ni mwiko kwa mkaza mwana kuinama huku akimwelekezea bavyaa mgongo, kifua au sehemu ya kiuno. Hili lilichukuliwa kama utovu wa heshima.
Hivyo basi, ilikuwa Na ENOCK NYARIKI ni muhimu sana kwa mkaza mwana huyo kufahamu alipozoea kuketi bavyaa ili kukaa kitalifa naye wakati wa kutekeleza majukumu yaliyomhitaji kuinama au kupinda kama vile kuosha vyombo, kutwanga nafaka, kupepeta nafaka, kupakua vyakula miongoni mwa mengine.
Isitoshe, katika jamii hiyohiyo, mke wa mwana alipaswa kujisetiri vizuri hasa bavyaa alipokuwa kiamboni. Kuvaa rinda refu pekee hakukutosha iwapo leso haikuzungushwa kiunoni na pengine mtandio kufunika sehemu za kifua.
Lilikuwa ni jambo zuri kwa mwanamume wa Kikamba aliyedhamiria kuoa kumjuza mchumba wake kuhusu alivyostahili kuvaa siku kwa mchumbawe ya kuwatembelea wazazi ili kuzuia penzi lao kufia mashinani kuonekana mtovu wa heshima kwa wale ambao wangekuwa wakwe wake.
Kwa mujibu wa utamaduni wa Wakisii, Wakamba, Waluo na makabila mengine mengi ya kiafrika, ulikuwa ni mwiko kwa mkaza mwana kuingia katika chumba cha malazi cha wazazi wa mume wake au baba ama mama kuingia katika chumba cha mtoto wake ambaye alikuwa ameoa; haidhuru nyumba yenyewe ilikuwa na vyumba vingapi. Utamaduni huo umeshikiliwa kikiki na baadhi ya koo hivi kwamba wazazi wanapowatembelea wanao mjini, wakodishiwe itabidi chumba cha malazi hata kama wana hao wana bahari za nyumba . Wazazi wa mume au mke wasingekubali kutumia bafu walilolitumia wanao kuogea.
Kulinga na na jamii ya Wakamba, iwapo ilikuwa ni lazima kwa mkaza mwana kuingia katika chumba cha malazi ; pengine ikiwa bavyaa au mavyaa alikuwa mgonjwa mahututi , basi ilimlazimu kuacha pesa au zawadi fulani mlangoni kabla ya kuingia chumbani ili kuonyesha kwamba alikuwa `amekinunua' chumba hicho. Kutoingia katika chumba cha malazi ilikuwa ni njia ya kudumisha heshima baina ya mkaza mwana na wazazi wa mumewe.
Miongoni mwa jamii nyingi zinazoishi maeneo ya Nyanza , Magharibi na Mashariki ya Kenya na katika bonde la ufa, ulikuwa ni mwiko kwa mume kumsalimu mama mkwe au mke kumsalimu bavyaa kwa mkono. Fauka ya hayo, ulikuwa ni mwiko katika jamii nyingi za kiafrika kwa wacheja kutumia malazi au vitu vya kujifunikia vya wakaza wana.
Vitu hivyo ni pamoja na mablanketi, mashuka, au hata magodoro ambayo tayari wanao walikuwa wameyatumia.
Ubishi au ugomvi wa aina yoyote baina ya wakaza wana na wacheja wao ulikuwa marufuku katika takribani jamii zote za kiafrika. Haikuhalisi wana kujibizana na wacheja wao hata ikiwa walikuwa wamebughudhiwa kiasi gani.
Hata hivyo, mwigo wa utamaduni wa kimagharibi umemomonyoa na hata `kumeza' baadhi ya miiko na itikadi hizo


