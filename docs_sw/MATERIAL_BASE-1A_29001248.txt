
Mugabe, wenzake ni kero kuu Afrika
Mtu atatawalaje nchi kwa miongo R mitatu, agonge umri wa miaka 90 na bado aandae mipango ya kuwania urais ifikapo 2018 wakati akiwa na miaka 94? Ijapokuwa anayetoa na kutwaa uhai ni Mungu, sina hakika nikisema huo wa Mugabe ni mpango wa kufia mamlakani, historia iandikwe kwamba kifo cha uzee kilimtenganisha na nchi. 
Tukio la hivi majuzi ambapo chama cha Zanu-PF kilimteua Rais Mugabe kuwania urais miaka minne ijayo ni thibitisho kwamba hana nia ya kustaafu, aone Zimbabwe ikiongozwa na mtu mwengine.
Na kana kwamba kukumbusha wanaotamani kumrithi kuwa ni uhaini kufanya hivyo, Mugabe alimfuta Makamu wa Rais Joice Mujuru.
Bi Mujuru aliaminika kuwa miongoni mwa watu maarufu zaidi nchini humo waliotarajiwa kuchukua hatamu za uongozi pale mkongwe Mugabe akifuata njia ya marahaba.
Si hayo tu! Wengine wanaonyemelea uongozi wa Zanu-PF ili wamrithi Mugabe AIS Robert Mugabe wa Zimbabwe ni aibu kuu ya Mwafrika! Na si Mugabe pekee, wako wengi ambao wamenata uongozini kama waliobandikwa akiondoka mamlakani ghafla – labda akifa tu – walionyeshwa ishara kwamba matamanio yao hayatavumiliwa.
Ni kwa mintaarafu hiyo ambapo mke wa Rais huyo, Bi Grace Mugabe, alipewa wadhifa mkuu chamani kuongoza wanawake. Fununu zinasema anaandaliwa kumrithi mumewe! Huku hayo yakiendelea Zimbabwe, jirani yetu Yoweri Kaguta Museveni wa Uganda alisema Waganda hawataki astaafu kwa maana kila uchaguzi ukiandaliwa, hamkosekani watu milioni tano wanaompa kura.
Huyo ni dikteta mwengine ambaye, tangu apindue Serikali mnamo 1986, ameamini wananchi wanampenda kuliko wanavyopenda nchi yao.
Sawa na Rais Mugabe, Museveni ameshukiwa kuandaa ama mkewe Janet au mwanawe Muhoozi kuongoza Uganda.
Hali ni kama hiyo nchini Rwanda ambapo Rais Paul Kagame, aliyekaa mamlakani tangu 1994, anaaminika kushikilia wadhifa wa urais akisubiri mwanawe akomae ili amkabidhi.
Kagame, ambaye aliwahi kusema kwamba angependa kustaafu ifikapo 2016 kisha akasema hakuna anayetosha mboga, amekuwa kimya kwa muda mrefu sasa kuhusu tangazo hilo.
Sawa na madikteta wengine wa Afrika wanaoamini jamaa zao pekee ndio wanaoweza kuwarithi, kubwa analotenda Kagame ni kuua wapinzani wake wanaoonekana kuwa na ushawishi mkubwa nchini humo.
Inashangaza kuona kwamba hawajifunzi chochote kutokana na matukio ya miaka si mingi iliyopita barani Afrika.
Mwendazake Rais Muammar Gaddafi wa Libya alichosha watu na hatimaye akauawa huku akiendelea kuandaa mwanawe Seif al-Islam kumrithi.
Aliyekuwa dikteta wa Misri, Hosni Mubarak, aling’olewa mamlakani akiandaa mwanawe mchanga Gamal kutwaa uongozi akiondoka.
Tatizo la viongozi wanaojichukulia kuwa bora zaidi nchini mwao kiasi cha kuamini ni wao tu wanaoweza kuzaa viongozi ni kwamba wanaamini adui mkuu yuko upinzani.
Wao hutumia muda mwingi wakipiga vita mahasimu wao wa kisiasa waliojitangaza wazi, wakasahau kauli ya wahenga kwamba kikulacho ki nguoni mwako


