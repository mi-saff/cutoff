
Ashangaza kutumia mrija kunywea chai
JOMBI aliwashangaza wahudumu na wateja katika hoteli moja mjini hapa, alipoagiza kikombe cha chai cha kisha akaitisha mrija aliwasili mjini kutoka ocha ili kusaka kibarua.
Alipoingia katika hoteli hiyo, jamaa aliagiza kikombe cha chai na kukataa kunywa akisisitiza apatiwe mrija.
"Nipatieni nayo chai hii. Msidhanie mimi ni mjinga, ninaelewa mambo ya mjini sana," jamaa aliwafokea wahudumu.
Kulingana na mdokezi, jamaa alianza kuwa mkali na kupandwa na hasira na wahudumu na wateja wakasonga mbali wakidhani angewashambulia.
Jamaa alisema, ni haki yake kupewa mrija kama wateja wengine waliokuwa wakinywa soda kwenye hoteli hiyo.
`straw' ninywe Kulingana na mdokezi, umati ulianza kukusanyika hotelini kushuhudia kilichokuwa kikiendelea. 
Juhudi za mhudumu mmoja kumwomba jamaa atulie ziliambulia patupu, kwani alitishia kumpiga kama angemkaribia bila kumpa alichokuwa akidai.
"Usinikaribie hapa ukidhani unajua mengi kuniliko, hii ndiyo sababu hoteli yenu imekosa kuendelea kwa sababu ya huduma duni," jamaa alisema.
Na NYABOGA KIAGE Mhudumu huyo alipogundua kwamba jamaa hakuwa akifanya mzaha, alimtuliza kwa kumletea mrija aliokuwa akidai. Ghafla, uso wake uliwaka kwa tabasamu huku akimsifu aliyempa mrija kwa kuelewa na kazi yake.
"Asante sana. Wewe si kama hawa wafanyakazi ambao hawajui chochote. Wanafaa kuiga mfano wako na kuwahudumia wateja wao vyema. Nilikuwa nikitaka kumwona msimamizi wa hoteli hii kwani hawa wafanyakazi si watiifu hata," jamaa alisema.
Inasemekana kuwa, jamaa aliketi chini na kuanza kunywa chai yake taratibu akitumia mrija huo huku akiwaambia wateja wengine kwamba, si makosa kwa mtu kupigania haki yake. Hata hivyo, kwa vile kila mtu alimwogopa hakuna aliyemjibu.
Baada ya kumaliza kunywa chai yake, jamaa aliitisha bili, akalipa na kuondoka.


