
Barobaro atozwa beberu na wazee
WAKAZI wa hapa w a l i a c h w a vinywa wazi jombi alipotozwa faini ya beberu na bara beberu za la wazee kwa kula uroda na mke wa jirani yake.
Jamaa huyo alifumaniwa akiburudishana na mke wa mwenyewe saa tisa alasiri.
Kulingana na mdokezi, mama huyo alimhadaa mumewe kwamba alikuwa saluni kupambwa nywele.
Penyenye zaarifu kwamba, badala ya kwenda saluni, alijitoma katika chumba cha barobaro aliye jirani yao.
“Mama alipohakikisha hakuna aliyemuona, aliingia katika chumba cha jamaa jirani yao na wakaanza vituko vyao,” akasema mdokezi.
Hata hivyo, hakuwa na bahati kwa sababu mama mmoja alimuona akiingia kwa kijana huyo na walipojifungia ndani akamtafuta mumewe na kumweleza kilichokuwa kikiendelea.
Inasemekana kuwa mumewe alipopashwa habari kuwa mkewe alikuwa akigawa tunda aliamua kuwavizia.
Alipogonga mlango mara kadha na ukakosa kufunguliwa, aliamua kuuvunja kwa nguvu zake zote na akaingia ndani.
“Jamaa hakuamini macho yake alipompata mama watoto na barobaro huyo wakiwa nusu uchi wakijaribu kuvaa nguo. Alipiga kamsa na umati wa watu ukafurika mahali hapo. Jaribio la barobaro kutoroka kupitia dirishani liliambulia patupu na akanaswa,’’ asema mdokezi.
Yasemekana kwamba baadhi ya wakazi walianza kumcharaza lakini akaokolewa na mzee wa kijiji akisaidiana na kiongozi wa nyumba kumi. Mkutano wa dharura uliandaliwa ambapo mume wa mke aliwasamehe lakini wazee wakamtoza jamaa faini ya beberu.
Hata hivyo, mama watoto alitoroka mara tu kikao cha wazee kilipomalizika akiogopa mumewe.
Hadi wakati wa kuandika habari hizi, hakujulikana alikokwenda. 
Mumewe alikataa kuchukua beberu ambaye jamaa alilipa kama faini akisema alikuwa amemsamehe na wazee wakamuuza na kugawana pesa.
Na CORNELIUS MUTISYA


