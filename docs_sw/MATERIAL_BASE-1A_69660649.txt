
Shabiki sugu wa dondoo ashangaza wakazi
ICHAWERI, Gatundu
JOMBI wa eneo hili aliwashangaza wateja kwenye baa alipotimka mbio ili ukurasa wa dondoo aliochomoa kutoka nakala ya gazeti la Taifa Leo la mteja.
Inasemekana kuwa jamaa huyo ni shabiki wa ukurasa wa dondoo lakini hakuwa na pesa za kununua nakala lake la gazeti.
Siku ya tukio, mwalimu mmoja wa shule ya sekondari alikuwa akijivinjari kwenye baa akisoma safu ya dondoo katika gazeti la Taifa Leo.
Mwalimu huyo na marafiki zake walikuwa wakijadili visa kemkem vya kusisimua vilivyochapishwa kwenye gazeti hili huku wakiendelea kuburudika kwa kileo.
Jombi huyo alivutiwa na mjadala wa mwalimu na marafiki zake na akaomba nakala ya gazeti ili asome.
Bila kusita mwalimu alimkabidhi jombi gazeti na jamaa akaelekea karibu na mlango penye mwangaza wa kutosha.
Kufumba na kufumbua, jamaa alichomoa ukurasa wa dondoo akaukunja na kuweka mfukoni kisha akamrudishia mwalimu gazeti hilo.
Baada ya kufanya hivyo alitoka nje na kutimka mbio kama farasi kwenye mashindano.
Juhudi za mwalimu na kubugia kumletea marafiki zake kumsaka jombi walipogundua alikuwa ameiba ukurasa huo ziliambulia patupu kwani hakupatikana tena.
Haikubainika mara moja mampima bo yalienda namna gani wakati jombi na mwenye gazeti walipokutana baadaye.
Na MWANDISHI WETU 


