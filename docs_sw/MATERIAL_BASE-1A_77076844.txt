
Naogopa atanitumia na aniteme
NINA mpenzi ambaye tumejuana kwa wiki kadha sasa. Tulishiriki mapenzi wiki ya pili baada ya kujuana akidai hiyo ndiyo njia pekee ya kuonyesha tunapendana. Sasa anataka tuendelee lakini mimi naogopa atanitumia kisha aniteme. Sitaki na bado ni mwanafunzi.
Nishauri. Kupitia SMS Madai yake eti kushiriki mapenzi ndiyo njia pekee ya kuonyesha watu wanapendana ni uongo mtupu. 
Usikubali tena kwani wewe bado ni mwanafunzi na anaweza kukupa mimba kisha akuache.
ANA MWENGINE KUNA kijana tunayependana lakini nasikia watu wakisema ana msichana mwingine. Nishauri.
Mambo ya kusikia yanaweza kuwa ya kweli ama pia ya uongo. Chunguza habari hizo hadi uthibitishe. Ukigundua ni kweli, achana naye kwani hiyo itaonyesha kuwa si mwaminifu kwako.


