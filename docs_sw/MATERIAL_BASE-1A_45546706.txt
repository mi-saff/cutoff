
SRI LANKA YAIPINGA UINGEREZA

July 31, 2016
Rais wa Sri Lanka, Mahinda Rajapaka, amepinga hatua ya nchi ya Uingereza kuitaka nchi hiyo ifanye uchaguzi wa kidemokrasia na kudai bado anaijenga kutokana na vita ya wenyewe kwa wenyewe iliyodumu muda mrefu. Kiongozi huyo aliyasema hayo jana mchana baada ya kumalizika Mkutano wa Nchi Wanachama wa Jumuiya ya Madola (CHOGM), uliofanyika Mjini Colombo, nchini humo. Mkutano huo uliitaka Sri Lanka kufanya uchaguzi wa huru na haki kwa wananchi wake baada ya kukabiliana na vita ya wenyewe kwa wenyewe. Rais Rajapaka alisema nchi hiyo inahitaji muda wa kutosha ili kujipanga upya na ujenzi wa Taifa hilo licha ya Jumuiya hiyo kutaka wafanye uchaguzi huru. “Bado nchi yangu inakabiliwa na majeraha makubwa ya vita hivi, hakuna budi kwa jumuiya kutupa muda ili tuweze kujipanga upya kwa suala zima la uchaguzi,” alisema. Majeshi ya nchi hiyo yaliamua kupambana na waasi wa kundi la Tamil Tigers mwanzoni mwa Mei 2009 ambapo waasi hao waliisumbua Serikali ya nchi hiyo kwa zaidi ya miaka 30. Kwa mujibu wa ripoti ya UN, zaidi ya watu 40,000 wameuawa na kundi hilo. Mkutano huo umemalizika jana.


