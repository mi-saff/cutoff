
Wakazi wa mabanda wafurahia alama nzuri
WAKAZI wa mtaa wa mabanda wa Likii mjini Nanyuki, walisherehekea baada ya wanafunzi wawili kutoka mtaa huo kupata alama 417 na 416 katika KCPE.
Nyimbo za furaha zilitanda katika mtaa huo unaotambuliwa kwa pombe ya chang’aa wakazi wakiwasifu Lucy Muthoni aliyepata alama 417 na Hamza Githae aliyepata alama 416.
Wanafunzi hao walisema ni kutokana na bidii katika masomo na kutojali mazingira waliyotoka kulikowafanya wafaulu.
Muthoni alikuwa akisomea shule ya msingi ya St Christopher naye Githae alikuwa akisomea shule ya St Moses mjini zilizoko mjini Nanyuki.
Wazazi wao walijawa na furaha wakisema watoto wao walileletea mtaa huo fahari kuu na hautakuwa ukidharauliwa mjini tena. 
“Hizi ni baraka kwa kijiji chetu.” Na KNA


