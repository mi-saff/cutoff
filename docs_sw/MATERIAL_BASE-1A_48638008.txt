
Hofu kuu ya wakazi wa Peshawar sasa ni panya
PESHAWAR, Pakistan LICHA ya kuishi kwa hofu za kushambuliwa kwa mabomu, wakazi wa mji wa Peshawar, Pakistan kwa sasa wanaishi kwa hofu za kukabiliwa na panya.
Wakazi hao wanasema kuwa kwa sasa, badala ya hofu ya mashambulizi ya kigaidi ya wanamgambo wa kundi la Taliban, wamegeukia kukabiliana na panya hao, ambao wamewadhuru kwa kula maelfu ya kuku wao, kando na kueneza ugonjwa hatari ambao umepelekea kifo cha mtoto mmoja.
Mmoja wa wakazi hao ni Naseer Ahmad, ambaye amekuwa katika mstari wa mbele kukabiliana na panya hao.
Anasema kuwa katika miezi 18 iliyopita, ameweza kuwaua panya zaidi ya 100,000.
“Huu ni wajibu niliyojitwika baada ya kumwona rafiki yangu akimpeleka mkewe hospitalini baada ya kuumwa na panya,” akasema Ahmad, alipokuwa akiendelea kuwatafuta panya hao katika eneo la Zaryab mjini humo.
“Alilazimika kutumia Sh4,500 ili kudungwa sindano ya kuzuia ugonjwa wa kichaacha mbwa,” akasema.
Panya hao wanakisiwa kuwa na urefu wa sentimita 22 hadi 30.
Na AFP


