
Kazungu awa Naibu Katibu Mkuu Fedha

Imeandikwa na Mwandishi Wetu

Imechapishwa: 14 Desemba 2016

RAIS John Magufuli amemteua Dk Khatib Kazungu kuwa Naibu Katibu Mkuu wa Wizara ya Fedha na Mipango. 

Taarifa iliyotolewa na Mkurugenzi wa Mawasiliano Ikulu, Gerson Msigwa, jijini Dar es Salaam jana ilieleza kuwa Dk Kazungu anachukua nafasi iliyoachwa wazi na Doto James, ambaye aliteuliwa kuwa Katibu Mkuu wa Wizara ya Fedha na Mipango.
Kabla ya uteuzi huo, Dk Kazungu alikuwa Mkuu wa Wilaya ya Mtwara katika Mkoa wa Mtwara.


