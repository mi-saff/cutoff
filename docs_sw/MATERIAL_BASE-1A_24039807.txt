
Polo ashtuka kugundua mchumbake ni mke tayari
ELUUYA, Tongaren K ALAMENI wa hapa alishtuka baada ya kugundua mwanadada aliyenuia kuposa alikuwa mke wa mtu.
Yasemekana jamaa alianza uhusiano wa kimapenzi na mwanadada huyo na wakapanga kuoana.
Kwa muda wa miaka miwili ambayo uhusiano wao ulidumu, mwanadada huyo hakumweleza jamaa alikuwa mke wa mtu. 
Kwa kukolewa na mapenzi, jamaa alipanga kwenda kwa wazazi wa mwanamke huyo kumposa. Siku ya kioja aliandamana na rafiki yake kwenda kwa wazazi wa mwanadada huyo kumfahamisha mipango yake ya ndoa.
Walipofika, jamaa alishangaa kufahamishwa kuwa mwanadada huyo alikuwa mke wa mtu na hata alikuwa akiishi kwa mumewe.
Na COLLINS ONGALO


