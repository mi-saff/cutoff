
Hawa wasimamizi wa viwanja vyanzo vya vurugu
Hakuna kitu kinachokera kama hawa wasimamizi wa viwanja, nikitolea mfano wa Uwanja wa Taifa jijini Dar es Salaam.
Ninachotaka kusema ni ile tabia yao ya kuchelewa kufungua milango ya uwanja. Wanasubiri kufungua milango saa nane mchana, sasa hapo kama si kutaka vurugu ni nini. 
Nakumbuka mechi za zamani Simba na Yanga milango ilikuwa ikifunguliwa saa nne asubuhi na watu wanaingia wanavyotaka. Ilikuwa nzuri, sasa kufungua milango saa saba au nane mchana, hapa wanataka zile vurugu wapitishe mabomu yao na wapitishe rushwa zao. 
Mimi ninadhani turudi enzi zile za Meneja wa Uwanja wa Taifa, Hassan Chabanga Dyamwale kufungua uwanja saa 4:00 asubuhi na askari wanakuwapo mwanzo mwisho. Hawa wasimamizi ni jipu. Mashaka Florian Keko Machungwa, Dar es Salaam


