
Lishe bora ni msingi wa maendeleo ya familia, taifa
L ishe ya uhakika ni suala muhimu kwa nguvukazi ya taifa lolote duniani. Serikali ina nafasi kubwa ya kuhakikisha inaongeza msukumo wa lishe bora ili kutokomeza utapiamlo wa aina zote nchini.
Ili kuvishinda vita hivi, unahitajika ushirikiano wa wadau wote watakaotekeleza wajibu wao. Jukwaa la Lishe Tanzania (Panita), shule za msingi na binafsi, taasisi za dini na mashirika ya umma pamoja na kampuni za ndani na kimataifa ni wadau muhimu kufanikisha hili.
Serikali inapswa kuweka sera na programu zitakazowezesha upatikajini wa chakula cha uhakika na cha bei nafuu kuanzia ngazi ya kaya au familia. Hii ni pamoja na kuhamasisha uzalishaji wa mazao ya chakula, kuwa na akiba ya kutosha ya chakula kwenye maghala ya taifa pamoja na mfumo mzuri wa kuhifadhi, kusambaza na kusindika vyakula hivyo. 
Pia, Serikali lazima iweke mazingira ya kuongeza ajira na kipato kwa wananchi, kujenga miundombinu ya barabara na umeme, kudhibiti ongezeko la bei ya vyakula na kuongeza virutubisho mfano vitamini na madini kwenye vyakula.
Zaidi ya hayo, Serikali iweke mazingira rafiki kwa wakulima wadogo kukopesheka ili wachangie uzalishaji. Watu walio katika makundi hatarishi kama watoto wa mtaani, wazee na watu masikini sana wapate huduma ya chakula bure.
Lishe bora ni tiba. Serikali iwekeze vya kutosha kwenye elimu ya lishe kuanzia ngazi ya familia.
Wananchi wajengewe uwezo wa namna ya kuwahudumia wagonjwa hasa maandalizi ya chakula chao.
Vilevile, Serikali iwahimize wananchi kujikinga na magonjwa kwa njia mbalimbali ikiwemo kuhamasisha unyonyeshaji wa mtoto maziwa ya mama angalau kwa miezi sita pamoja na kuwafundisha akina mama namna bora ya kumwachisha mtoto kunyonya.
Serikali kupitia taasisi na idara zake ifuatilia usalama na ubora wa vyakula viwandani, madukani na sokoni. Iendelee kuhamasisha na kuhakikisha uwepo wa chanjo za kutosha kwa watoto wote, unywaji wa maji safi na salama na kujali usafi wa mwili na mazingira.
Licha ya kujenga na kuajili wataalamu, wazazi au walezi wahimizwe kuwapeleka watoto katika zahanati au vituo vya afya mara tu wanapougua. Intakiwa pia iboreshe huduma za afya ikiwamo upatikanaji wa taarifa na elimu ya afya.
Serilaki iweke mazingira na fursa sawa kwa watoto wote kuandikishwa na kumaliza shule walau elimu ya msingi. Juhudi zaidi zielekezwe kwa wasichana ambao wengi wao hukatishwa masomo kutokana na sababu mbalimbali ikiwamo mimba na ndoa za utotoni.
Shule za kata ziimarishwe ili ziwe mkombozi wa kweli kwa watoto wanaotoka familia masikini.
Juhudi za serikali ya Rais John Magufuli za kutoa elimu bure ni za kuungwa mkono na wananchi wote wa Tanzania na nguvu zaidi zielekezwe kwa jamii zisizo na mwitikio wa elimu.
Halikadhalika, programu ya elimu ya watu wazima ipewe msisitizo ili kuwajumuisha wale walioikosa wakiwa watoto. Huduma za afya ziboreshwe na utaratibu wa kila mwananchi kumudu uandaliwe.
Huduma za uzazi pia ziimarishwe ili kuepuka matatizo yanayoweza kupatikana wakati wa kujifungua.


