
Wanafunzi 40 wapata ujauzito Lindi

Imeandikwa na Kennedy Kisula, Lindi

Imechapishwa: 04 Oktoba 2016

WANAFUNZI 40 wa kike kwenye shule za sekondari pamoja msingi wilayani Lindi mkoani humo, wamepata ujauzito kuanzia Januari hadi Septemba, mwaka huu. 

Mkuu wa Wilaya ya Lindi, Shaibu Ndemanga ameyasema hayo wakati alipokuwa akizungumza na HabariLeo ofisini kwake mjini hapa.
Alisema hatua kadhaa zilishachukuliwa dhidi ya waliowapa mimba, wazazi walioshindwa kutoa ushirikiano kwa mamlaka husika.
Hatua hizo pamoja kuwapeleka mahakamani waliohusika, kufanya uchunguzi zaidi kwa tatizo hilo kwa kupitia kamati iliyoundwa. 
Ndemanga alitaja shule hizo za msingi ni Mihogoni kuna mwanafunzi wa darasa la saba, Mvuleni darasa la saba mmoja, Nyaugara mwanafunzi wa darasa la tano.
Shule zingine za msingi alizitaja ni Luwaleyuko mwanafunzi wa darasa la sita, Mgeyo kuna mwanafunzi wa darasa la sita na Kineng’ene na Ng’apa.
Aidha alizitaja shule za sekondari wanafunzi wake wa kike walioathiriwa masomo kutokana kupatwa na ujauzito, ni sekondari ya Lindi, Madangwa Mtama, Namupa Kiwalala, Mkonge, Angaza.
Alisema Mchinga, Mbarawa, Kineng’ene na Naugoni hatua kadhaa zilishachukuliwa kuna kesi ziko bado polisi na nyinginezo zilishapelekwa mahakamani.
Alisema baadhi ya wazazi wanashindwa kutoa ushirikiano na kukubaliana majumbani na baadhi ya wanaotuhumiwa wanakimbilia Msumbiji.


