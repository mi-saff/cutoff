
Nimjulishe kuwa nimepata wa kunituliza moyo?
NINA umri wa miaka 22. Kuna kijana ambaye tumekuwa wapenzi ingawa simpendi sana. Sasa nimepata mwingine ambaye nampenda kwa moyo wangu wote na tunapanga kuaona. 
Je, nimwambie huyo wa kwanza ama niachane naye? Kupitia SMS Itakuwa vyema umwaambie kuwa umepata ua la moyo wako ili aache kupoteza wakati wake kwako kwa sababu bado anakupenda. Ni wazi kuwa hilo litamuumiza moyoni lakini anaweza kuumia hata zaidi kusikia umeolewa na hukuwa umemwambia kuwa umepata mwingine.
Wa zamani ananitaka tena Kuna mwanamume ambaye tuliyekuwa wapenzi kwa miaka minne na tukazaa mtoto pamoja ingawa aliniacha nikiwa na mimba ya mtoto huyo. Nimepata mwingine anayetaka kunioa mke wa pili na tunapendana sana. Sasa baba ya mtoto anataka turudiane. Nishauri.
Hali kwamba mwanamume huyo alikuacha wakati ambao ulimhitaji zaidi ukiwa na mimba yake ni ishara kuwa huwezi kumuamini kuwa tegemeo lako wakati wa shida.
Nishapata mwingine NILIKUWA nimeolewa na tukapata mtoto mmoja. Mtoto huyo alifariki na baada ya mazishi tukakosana na mume wangu. Baadaye alioa mke mwingine lakini naye wamekosana. Sasa mume wangu anataka turudiane ilhali tayari nimepata mchumba tunayependana sana. Nifanyeje? Kupitia SMS Hilo sasa litategemea hisia zako kwake lakini yeye hawezi kudai kuwa wewe ni mke wake kwa sababu alikuacha na akaoa mwingine. Kama humntaki tena na umeamua kuolewa na mwingine mwambie wazi kwamba haiwezekani.


