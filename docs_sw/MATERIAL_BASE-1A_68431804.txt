
Akamatwa na kulazimishwa kulipia deni la mlo aliokopa
Na DENNIS SINYO.
BITOBO,BUMULA POLO aliyehepa hoteli aliyokuwa na deni la Sh400 na kwenda kula katika hoteli nyingine, alijipata mashakani alipokamatwa na kulazimishwa kulipa deni hilo. 
Kulingana na mdokezi, jamaa P alikopa chakula katika hoteli hiyo akiahidi kulipa mwisho wa mwezi lakini alipopata pesa alianza kula katika hoteli nyingine.
Mwenye hoteli ya kwanza alipata habari kwamba jamaa alikuwa akihepa hoteli yake na akamfuata hadi hoteli ya pili alipompata na kumkaba koo na kumtaka alipe deni lake. Ili kuogopa aibu, ilibidi jamaa alipe deni hilo.
Hata hivyo alisikika akimsuta jamaa kwa kwenda kumdai katika hoteli isiyo yake akisema ana uhuru wa kula katika hoteli anayotaka 


