
“Atakayethubutu kufanya maandamano kitakachompata hatasahau kamwe” – Rais Magufuli
Baada ya Chadema kutangaza kufanya maandamano UKUTA nchi nzima siku ya Jumatatu ya Septemba, 1, Rais Magufuli amezungumza kuhusu wanaotaka kufanya maandamano nchi , Rais Magufuli amewaonya kuacha kumjaribu kwa sababu hawataamini kitakachowakuta.
Alitoa msimamo huo mjini hapa kwenye mkutano wake wa kwanza wa hadhara mkoani Singida tangu achaguliwe kuwa Rais wa Jamhuri ya Muungano wa Tanzania mwaka jana.
â€œHao wanaochochea maandamano watangulie wao, wasiwatangulize watoto wa maskini kwa kuwapa viroba huku wao wakibaki mahotelini wakisikilizia. Wananchi wametuchagua ili tuwaletee maendeleo sio maandamano, hivyo sitaki mtu yeyote anichelewesheâ€ alisema na kuongeza;
.
“Wasinijaribu kwa kulazimisha maandamano siku ya tarehe moja Septemba … atakayethubutu kufanya hivyo kitakachompata mmmh, hatasahau kamwe. Mimi ni tofauti sana, wasije wakanijaribu,” alionya Rais Magufuli huku akishangiliwa na umati mkubwa uliohudhuria.
Rais Magufuli alisema kuwa ni ruksa kwa wanasiasa kufanya mikutano ya kuhimiza maendeleo kwenye maeneo yao, â€œKama wewe ni mbunge wa Jimbo la Hai, zunguka kwenye jimbo lako hadi uchoke sio unaacha kwako unaenda Shinyanga kushawishi watu waandamane. Mimi sijazuia shughuli za wachaguliwa kwenye maeneo yao bali nimekataa mtu kuondoka jimboni kwake na kwenda kufanya fujo mahali pengineâ€.
Aidha, amewasihi wananchi waendelee kumuunga mkono na kumwombea hasa wakati huu anapoendelea kukabiliana na ufisadi nchini kwa kuwa anaowatumikia ni wananchi wa kawaida waliopo chini ambao hali zao za maisha ni duni.
Kesho Rais Magufuli anatarajiwa kukamilisha ziara yake ya siku mbili mkoani Singida kwa kuhutubia mkutano wa hadhara eneo la Misigiri wilayani Iramba.


