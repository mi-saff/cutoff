
Milioni 56 zakusanywa

Imeandikwa na Joachim Nyambo, Mbeya

Imechapishwa: 29 Oktoba 2016

ZAIDI ya Sh milioni 56 zimekusanywa katika Harambee ya kukusanya fedha kwa ajili ya mwendelezo wa ujenzi wa njia za kupita wagonjwa kwenye Hospitali ya Mkoa wa Mbeya. 

Harambee hiyo iliongozwa na Mkuu wa Mkoa huu, Amos Makalla.
Hata hivyo, pamoja na kupatikana kwa kiasi hicho, bado kuna changamoto ya kukusanya fedha zaidi kwani zilikuwa zinahitajika Sh milioni 110, ili kukamilisha ujenzi huo.
Katika harambee hiyo iliyofanywa na marafiki wa hospitali hiyo, fedha taslimu Sh milioni 9.8 zilipatikana, hivyo kufanya jumla ya Sh milioni 23.1 zikijumuishwa na fedha Sh milioni 13 zilizokuwa benki, ambazo zilizochangwa na wadau kabla ya siku ya Harambee.


