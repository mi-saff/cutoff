
Friday, March 28, 2014

TOGGENBURG - AINA BORA YA MBUZI WA MAZIWA

Hii ni aina ya mbuzi wa maziwa ambao asili yake ni uswizi
katika eneo la Obertoggenburg kama wanavyoitwa, hii ndio mbegu ya mbuzi wa
maziwa wa zamani zaidi kuliko zote. Kwa hapa Tanzania wanapatikana Uyole, SUA
na Tengeru (hivi vyote ni vyuo vya mifugo) 

UZALISHAJI

Mbuzi hawa wanauwezo wa kuzalisha maziwa wastani wa lita
mbili kwa siku au zaidi, hawatoi maziwa mengi kama Saanen ila maziwa yao yana
kiasi cha mafuta kati ya 3% - 4%

MAUMBILE

Mbuzi hawa wana umbile la wastani lakini ni wakubwa kuliko
mbuzi wa kienyeji, kilo 55 kwa majike na kilo 75 kwa madume, wana rangi ya
kahawia (khaki) mpaka hudhurungi (brown)
pia wana mistari miwili usni yenye rangi ya maziwa au nyeupe kuanzia juu
mpaka kwenye pua (kama duma) huwa na viwele (udder) vikubwa na pia ni wazazi na
walezi wazuri, mara nyingi huweza kuzaa mapacha

HALI YA HEWA

Mbuzi hawa hawawezi kuhimili hali ya joto, bali hufanya
vizuri kwenye maeneo yanye baridi kama mikoa ya Mbeya, Iringa, Ruvuma, Njombe,
Dodoma, Singida n.k. Wanahitaji chakula chakutosha ili kutoa maziwa mengi, pia
chakula kiwe na virutubisho kamili. Ingawa pia wanaweza kuchungwa kwenye maeneo
yenye ukame kiasi na wakaweza kufanya vizuri (good foragers)

TABIA

Mbuzi hawa huishi kwa makundi wakitoroka au kuingia kwenye
shamba la mazao basi huenda wote na hufundishika kirahisi sana hii husababisha
urahisi wa kuwafundisha kukamuliwa na mashine


